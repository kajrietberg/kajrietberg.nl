---
layout: post
title: Mijn UX-Frontend toekomst een maand later (2013)
tags: ['post', 'personal', 'ux', 'front-end']
page-class: article
---


Mijn uiteindelijke doel is nog steeds User Experience Guru. Mijn weg er naar toe gaat via Front-end ontwikkeling, het bouwen van gebruiksvriendelijke websites is mijn doel. Dit zou ik het liefste bij een educatief bedrijf doen. Mijn drive om het onderwijs voor leerlingen leuker te maken is er nog steeds.  

Sinds een maand loop ik stage/ co-work ik 2 dagen per week bij Thomas Jacobs. Thomas is een freelance Front-end ontwikkelaar met zeer veel ervaring. Voor Thomas houd ik mij bezig met Pop a Question. Het idee wat het is staat al. Het design voor de voorkant van de website heb ik afgelopen maand omgezet naar een werkende webpagina. Hiervoor heb ik het framework Foundation als basis gebruikt met daarnaast eigen CSS(3) en HTML(5). 

Als editor gebruik ik BlueFish, deze werkt op Windows en Linux (Lubuntu heb ik). Het was een maand van nadenken, bouwen, uitproberen, weer nadenken, verder bouwen of opnieuw bouwen en ga zo maar verder. Erg leuk om te doen, al doende leer ik veel en door de hulp van Thomas kwam ik op momenten dat ik echt vast zat weer verder. 

Het gave van het bouwen van een website is het bezig zijn met iets concreets, langzaam aan zie je wat het wordt en wordt het steeds mooier en beter. Verder het creatief bezig zijn en oplossingen bedenken over hoe ik Foundation het beste gebruik en de verdere inzet van CSS en HTML optimaal benut is heerlijk om te doen. Tijdens het bouwen hebben we het uiterlijk ook op bepaalde punten aangepast. Dit flexibel bezig zijn maakt het werk soms wel lastig, vooral als ik denk dat we klaar zijn, moet het toch nog iets anders. Maar zorgt er voor dat het uiteindelijke product beter en mooier wordt. Dus iets waar je nog trotser op kan/mag zijn. 

Wat ik heb geleerd de afgelopen periode:

* Foundation framework
* CSS (3) kennis verder uitgebouwd
* HTML(5) kennis verder uitgebouwd
* Veel is via Google te vinden
* Het wiel niet opnieuw uitvinden, iemand anders heeft vast al een oplossing gevonden
* Samen kijken naar iets levert nieuwe ideeÃ«n op

Langzaam aan word ik de webontwikkelingswereld ingezogen. Ik vind het heerlijk. Deze wereld gaat mijn wereld worden. Afgelopen periode heb ik een paar sollicitaties de deur uitgedaan. Helaas niet uitgenodigd voor een gesprek, maar dat gaat wel komen. Mijn vaardigheden moet ik op een hoger plan krijgen, dat is het belangrijkste. Zoals ik nu tegen aankijk zal een baan als Front-end ontwikkelaar die zich bezig houdt met UX/Interactie design mij zeer aanstaan. Lekker afwisselend. Afgelopen periode veel geleerd. Lekker bezig geweest en mooi op schema. Komende maand ga ik mij bezighouden met het wireframen van verschillende pagina's van Pop a Question en deze bouwen.