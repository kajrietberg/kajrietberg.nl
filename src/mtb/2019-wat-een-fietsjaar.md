---
title: Wat een fietsjaar - 2019
date: 2019-10-10
tags: 
    - mtb 
---

Wat een fietsjaar was het, ongelooflijk. Wat heb ik genoten en ben ik trots op wat ik heb gedaan en dus heb bereikt.

Begin vorig jaar een 29 inch MTB gekocht, een Scott Scale 925. Ik wilde een fiets waar ik een goed gevoel bij had, waar ik met liefde op kan fietsen. En dat is deze fiets. Ik heb het gevoel er makkelijk op te fietsen en snel te zijn. En snel zijn is betrekkelijk als je kijkt naar anderen, veel anderen zijn sneller, maar het voelt voor mij snel.
In 2018 met veel plezier iets meer dan 2500km gefiets, dit was mijn doel. Op de laatste dag van het jaar dit doel behaalt. Ik had 130 uur op de fiets gezeten. Op een MTB is het aantal kilometers betrekkelijk omdat je sterk afhankelijk bent van je ondergrond, hierom mijn doel voor 2019 in uren opgesteld. Ik wilde meer dan in 2018 dus 150 uur klonk mij al lastig in de oren.
Eind september heb ik de 150 uur gehaald, dus dat ging goed.

Een belangrijke bijdrage hebben de <a href="/mountainbiking">langere tochten</a> die ik dit jaar heb gefietst geleverd. Zo fietste ik de Bartje200 in juni en ben ik naar de Mergelheuvelland 2 daagse geweest. In 2018 had ik niet gedacht dat ik ooit eens 200km op de mtb zou fietsen. Maar toch heb ik dat gedaan. Super trots op mijzelf dit gedaan te hebben.
Belangrijk bij een lange tocht als dit is dat je het mentaal voor elkaar krijgt.

Ik merk dat als je lichamelijk fit bent, je mentaal ook fit of fitter voelt. Hierom is fietsen, maar ook het bezoeken van de sportschool belangrijk voor mij.

Komende tijd ga ik weer wat toertochten fietsen en bezig met verhuizen. Dus voor komend jaar nog geen vaststaande doelen voor het fietsen. Maar ik heb nu al weer zin in de leuke uitdagingen die mij te wachten staan na het verhuizen en klussen. Uitdagingen die ik altijd al eens wilde doen en nu ook echt inplan om ze te gaan doen. 

Nu eerst genieten van een rustperiode.

