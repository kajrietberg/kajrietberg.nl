---
title: Terug in de webwereld
tags: 
    - front-end
    - persoonlijk
    - post
---

Zo voelt het echt, terug zijn. Afgelopen zaterdag stond ik bij de open dag van het Cibap om aankomende studenten te vertellen over Media Vormgeving en dit was leuk! Nu zul je zeggen, je bent toch docent rekenen en dat klopt. Maar veel studenten van jaar 2 en 3 van Ontwerp & Media geef ik rekenles. En voordat ik weer het onderwijs in ging was ik 6 jaar front-end/ UX / CSS ontwikkelaar. Hierdoor kan ik veel vertellen over het toekomstige beroep. En ik vraag altijd aan de studenten waar ze tijdens andere lessen mee bezig zijn. Leuk om te zien wat voor toffe dingen ze maken en ik probeer altijd te zoeken naar raakvlakken tussen rekenen en de andere vakken.
Om mijn collega's te helpen en omdat ik ze beter wil leren kennen had ik aangeboden om bij Ontwerp & Media te helpen. Gelukkig waren er studenten aanwezig die ik kon inroepen als vragen iets meer de diepte ingingen. 

Ik heb het gevoel op de perfecte werkplek te zijn beland, ik werk op een creatieve plek waar ik hele lieve studenten mag lesgeven, met ze contact heb en kan tijdens de rekenlessen nog wel eens gebruik maken van mijn kennis van hun werkveld. En kan leuke cursussen volgen, die ik altijd al eens wilde doen.

In afgelopen 2 weken kon ik de training <a href="https://www.cibapnext.nl/aanbod/adobe-illustrator-training/" title="Link de cursus Adobe Illistrator van Cibap Next">Adobe Illustrator bij Cibap Next</a> volgen. Dit was een cursus van 2 dagen, nu kon ik eindelijk ook Adobe Illustrator beter leren kennen. Vooral het anders kijken naar afbeeldingen zal mij bijblijven en dan gaat het om het zien van basisfiguren, o.a. driehoek, vierkant, rechthoek, in de opbouw van figuren in een tekening. 

Misschien zie je hier meteen de connectie van rekenen en design, die basisfiguren zijn ook een onderdeel van rekenen. Dus mijn hoofd begon gelijk te werken en na te denken over het gebruiken van Illustrator in een les. Rekenen toegepast in de directe praktijk van de studenten. Volgens mij kan je het qua onderwijs niet beter krijgen.

Onderstaande gemaakt tijdens de cursus, spelen met letters en wat omlijning. Dat geeft leuke effecten. Met een paar simpele stappen, snel resultaat. Daar hou ik van.

<img class="u-photo" rel="me" src="/assets/img/kaj.svg">