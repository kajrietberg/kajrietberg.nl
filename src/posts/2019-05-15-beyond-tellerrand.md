---
layout: post
title: Beyond Tellerrand 2019
tags: ['front-end', 'leren', 'ontwikkeling']
page-class: article
---


Dit jaar voor het eerst bij []Beyond Tellerrand](https://beyondtellerrand.com/events/duesseldorf-2019/speakers) geweest. Een conferentie waar ik graag heen wilde om hier de sfeer te proeven maar vooral vanwege de meer op design gerichte talks. Ik had goede verhalen gehoord over dit event van Marc Thiele.

Hier mijn aantekeningen, ideeën en opmerkingen van dit event. Ik heb niet van elke spreker aantekeningen. Soms was het ook gewoon mooi om te zien wat ze toonden.
Anderen die ook aantekeningen hebben gemaakt:

- Charlie Owen - [Beyond Tellerrand Düsseldorf 2019](https://www.sonniesedge.net/posts/beyond-tellerrand-dusseldorf-2019)
- Niklas Barning - [Gedanken zur Beyond Tellerrand](https://niklasbarning.de/2019/05/14/gedanken-zur-beyond-tellerrand/)

## Charlie Owen; All constraints are beautiful
Charlie vertelde over het nut van beperkingen. Hierdoor wordt je uitgedaagd en wordt je creatiever. 
Als je moet werken met een bepaalde techniek of op een bepaalde manier dan kunnen het beperkingen zijn of je kan ze zien als gegevens waar je mee t e dealen hebt. Hierdoor wordt je soms ook cretiever in je oplossingen. Je wilt dan toch bepaalde zaken gedaan krijgen en als het dan lukt is de kick wel groot. Dit is wat mijn ervaring is met Constraints.


## Carolyn Stransky; Humanising your documentation
Let op je taal gebruik. Zorg er voor dat de minst geletterde het kan lezen, want dan kan iedereen het lezen.
Je schrijft documentatie voor de gebruiker van de documentatie. Het is vaak beter om de oplossing van een probleem te beschrijven, dan te beschrijven hoe de tool werkt.
Voor Engels taalgebruik kan je de app [http://hemingwayapp.com/](http://hemingwayapp.com/) gebruiken om het taalniveau te bekijken.
Slides van haar talk staan op: [https://speakerdeck.com/carolstran/humanizing-your-documentation-full-talk](https://speakerdeck.com/carolstran/humanizing-your-documentation-full-talk).


## Mike Hill; The power of metaphor
Goede verhalen hebben een vast patroon die onze geest beïnvloeden waardoor wij fijne gevoelens krijgen of ons kunnen inleven in verschillende situaties.
Als verhalenverteller is het belangrijk je hiervan bewust te zijn, hierdoor kan je namelijk mensen tengoede of en slechte beinvloeden.


## David Carson; Never snap to guides
Kregen David zijn eigenwijze portfolio te zien. Gaaf werk. Ik kreeg gedurende het verhaal meer respect voor zijn werk.
Een opmerking van hem die me bij blijft: "Als iets goed lijkt, kijk dan nog eens misschien is er nog een betere plek."
Wat David laat zien is dat je met eigenzinnig design en door te doen wat anderen niet verwachten zorg je voor aandacht.
Geef niet toe aan desig guides. Maar doe je eigen ding.


## Stephen Hay; I Don't Care What Airbnb is Doing
Stephen zijn talk had ik bij Refreshconf al gezien, maar was weer leuk om te zien. Mooi hoe hij de talks van de vorige dag had verwerkt in zijn praatje.
Wat bij Stephen zijn talk net als bij David Carson naar voren kwam is dat het belangrijk is om je eigen ding te doen. Kijk niet naar wat anderen doen want dan ben je niet bijzonder en val je niet op. 
En grote kans dat je daarmee niet je eigen probleem oplost. Wat je doet is de oplossing van een ander projecteren op jouw probleem en daarop in te passen. Denk goed na over wat jopuw probleem is en welke oplossing daar bij past.

Door conventies niet voor lief te nemen, maar kritisch over na te denken zal je nieuwe dingen leren en groeien op je vakgebied.


## Dorobot; Napworking
Slapen of eigenlijk nog meer het moment dat je in slaap gaat vallen gebruiken om tot ideeen te komen. Dit is wat Dorobot gebruikt in haar proces.
Zij vindt geen enkel idee te stom. Ze schrijft alles op in haar Idea Management Service, dit zijn kaartje in een kaartenbak die ze dan er bij pakt om op ideeen te komen.


## Heydon Pickering; Flexbox Holy Albatross
Interessante manier van opbouwen van een responsive design is de Fab Four techniek van Remi Parmentier. Dit is een manier zonder mediaqueries, want volgens Heydon zijn mediaqueries een hack.


## Tantek Çelik; Take back your web
Maak gebruik van je eigen website. Andere diensten zijn niet altijd betrouwbaar. Medium moest je voor betalen opeens, Facebook gebruikt je data.
Je kan ook op je eigen website makkelijk artikelen plaatsen, maar ook likes krijgen als je dat belangrijk vindt. Dat kan met [webmentions](https://webmention.io/) en [Microformats](http://microformats.org/).
Voordeel van plaatsen op je eigen website is dat je niet afhankelijk bent van het tijdlijn algoritme van de applicatie. Kijk eens op de website [Indieweb](https://indieweb.org/).

Een interessant artikel die goed verwoord wat Tantek vertelde is van Matthias Ott - [Into the personal-website-verse](https://matthiasott.com/articles/into-the-personal-website-verse).