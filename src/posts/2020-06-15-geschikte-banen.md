---
title: Welke baan is geschikt voor mij?
tags: 
    - ontwikkeling
    - post
---


Vanuit Loopbaan Coaching heb ik gekeken naar mijn eigenschappen en welke banen/functies daar bij passen. Even een opmerking tussendoor, voor loopbaancoaching kan ik je [Karen Pullen](https://www.karenpullen.nl/) adviseren. Tijdens de loopbaancoaching heb ik o.a. een sterkte test gedaan (en natuurlijk nog veel meer) en deze sterkte test liet zien dat mijn eigenschappen sterk gericht zijn op contact met anderen.
Eigenschappen die bij mij voorop stonden waren probleem oplosser, concensus zoeker, positief zijn en empatisch. Dit zijn dus vooral eigenschappen die belangrijk zijn bij de omgang met mensen. 
Aangezien ik het werkveld software/webontwikkeling interessant vind ben ik met deze kennis gaan zoeken op het snijvlak van IT en mensen. 

Mijn passie is fietsen hier ook gekeken of er een mogelijkheid is om een baan te vinden die hier op aansluit. Waarbij ik kijk of het een bedrijf in de fietsbusiness is, maar een sportieve werkomgeving zou ook tof zijn.
In de fietsenbusiness zouden banen als Customer Care of Account manager het beste passen. Die zijn in dat werkgebied het meest voorkomende voor wat passend is voor mij. Wel minder gericht op software/webontwikkeling. 

Als ik naar de software/webontwikkelingswereld kijk dan kom ik uit op banen als: Account manager, Business development manager, docent informatica, Product Owner, Project manager, Scrum master, UX designer.

De rode draad bij de verschillende functies zijn de persoonlijke eigenschappen die je moet hebben voor deze functies. Hierbij gaat het om empathie (je inleven in de gebruiker), luisteren (tussen de regels door luisteren en begrijpen wat iemand wil zodat je daar op kan inspelen), probleem oplosser (leuk vinden te puzzelen na te denken over problemen).
Deze eigenschappen noem ik ook wel de soft skills die je moet hebben. Per functie ligt de nadruk op die soft skills wel verschillend.

Daarnaast heb je meer specifieke kennis en kunde nodig voor een functie. Dit zijn zaken die je kan of zelfs moet leren. Dat zijn tools en technieken waar je mee werkt, productkennis van het bedrijf waar je voor werkt, coachingstechnieken, etc.

Wat ik heb gemerkt en hoor van verschillende mensen is dat elke functie door een bedrijf anders wordt ingevuld, de nadruk ligt net ergens anders op of heeft overlap met een andere functie. Hierom lees ik de vactures goed en vraag ik in een sollicitatiegesprek naar de preciese invulling van de functie.

Naast het vinden van de juiste baan vind ik belangrijk het gevoel te hebben zinvol bezig te zijn. Door andere mensen te helpen en blij te maken kan dat al snel, maar daarbij let ik wel op waarmee ik ze blij maak. Daarbij vind ik het belangrijk dat het bedrijf ook bij mij past. 
Belangrijk daarbij zijn vragen als: wat de visie van het bedrijf is op wat ze doen, hoe doen ze dat en wat is de drijfveer van het bedrijf? Is hun doel winst maken of willen ze zinvol bezig zijn (en daar dan winst op maken om te kunnen blijven bestaan). Dat maakt verschil in hoe ze omgaan met hun product of dienst.