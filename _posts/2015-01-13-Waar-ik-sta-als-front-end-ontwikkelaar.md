---
layout: post
title: Waar ik sta als front-end ontwikkelaar (2015)
tags: personal
page-class: article
---

<p>
    Sinds half april 2014 heb ik een baan als front-end ontwikkelaar bij <a href="http://www.zorgweb.nl">Zorgweb</a>. Daarvoor heb ik een klein jaar stage gelopen als front-end ontwikkelaar en veel gelezen over front-end ontwikkeling. Gezien het moment qua werk is een goed moment om op te maken waar ik nu sta in mijn nieuwe beroep. Want wat kan ik nu eigenlijk? Wat heb ik er voor gedaan? Voor mij belangrijke vragen, ik wil namelijk verder groeien in mijn beroep. Niet vele jaren stil blijven staan, wat ik als leraar in het speciaal onderwijs wel deed. Ik wil de regie hebben.
</p>

<p>
    Bij Zorgweb ben ik aangenomen als styler/ front-end ontwikkelaar. Ik doe wat design, maar vooral zet ik de aangeleverde designs om zodat onze z-advies applicatie het uiterlijk krijgt die onze klanten graag willen. Vaak worden deze aangeleverd door een design bureau.
  <br />
  De front-end bestaat uit een framework dat door een eerdere front-ender in elkaar is gezet. Deze is met Sass gebouwd. Wat ik afgelopen maanden heb gedaan, is een demo styling/uiterlijk ontwikkelt zodat (toekomstige) klanten kunnen zien wat we aanbieden, ik heb designs gebouwd met CSS en het framework dat wij hebben staan, ik heb simpele zorgverzekering vergelijkers een uiterlijk gegeven dat past bij de klant, de verschillende designs getest in verschillende browsers (hierover ideeen opgedaan). In september heb ik voor ons team een succesvolle presentatie gegeven over hoe we onze applicatie Responsive kunnen bouwen zodat het meeschaalt met de verschillende mobiele apparaten die er zijn. Door deze presentatie heb ik het team kunnen overtuigen dat we ons in die richting moeten begeven.
</p>

<p>
    Veel tijd ging zitten in het leren werken met het framework dat eerder was gebouwd. Het lastige was dat het voor mij te weinig gedocumenteerd was en deels ook verouderde CSS oplossingen werden toegepast. Dat maakte het lastig om het framework eigen te maken. Deels is dat mijn kennis van Sass wat te kort schiet.
</p>

<p>
    Naast mijn werk bij Zorgweb ben ik actief betrokken bij Fronteers, de vakvereniging voor front-end ontwikkelaars. Ik regel met iemand anders artikelen voor het weblog. Fronteers biedt verschillende video's aan van sprekers tijdens bijeenkomsten, maar er zijn genoeg mensen die liever iets leren dmv lezen. Op moment van schrijven zijn er 2 artikelen geplaatst, hiervan is 1 van mij. Het artikel gaat over <a href="https://fronteers.nl/blog/2015/01/css-resets">CSS-resets.</a> Dat er nu al een artikel van mijzelf op een weblog staat zoals die van Fronteers maakt mij zeer trots. Weer iets dat ik bereikt heb.
</p>

<p>
    Afgelopen jaar heb ik doelen voor mijzelf opgesteld die ik wilde bereiken na 1 jaar te werken bij Zorgweb. Deze doelen ben ik nu aan het evalueren, dit is voor mij een goed moment. Het zorgverzekeringen seizoen is voor ons bedrijf nu afgelopen. We evalueren het afgelopen jaar en gaan plannen maken voor komend jaar. Voor mij een goed moment om te kijken waar ik sta en waar ik in januari 2016 wil staan.
</p>

<p>
    Afgelopen jaar ben ik beter geworden in en ervaring opgedaan met:
</p>

<ul>
    <li>CSS</li>
    <li>HTML</li>
    <li>CSS architectuur</li>
    <li>Kennis over software ontwikkeling</li>
    <li>Webbrowsers (wat doen ze, hoe werken ze)</li>
    <li>Het <a href="/2015/08/introduction-on-http.html">http protocol</a></li>
    <li>Zelf een webserver (nginx) opzetten en website hosten</li>
    <li>Basis beginselen van visueel design</li>
</ul>

<p>
    Ik merkte ook tekortkomingen van mij omdat ik er geen tot weinig ervaring mee heb. Van daaruit wil verder groeien en punten oppakken om te leren.
</p>

<p>
    Komend jaar wil ik beter worden in of mij verdiepen in:
</p>

<ul>
    <li>CSS en HTML</li>
    <li>Sass (vooral het gebruik van mixins en functies)</li>
    <li>Responsive webdesign voor webformulieren</li>
    <li>CSS architectuur (eigen framework voor onze applicatie bouwen)</li>
    <li>Accessibility voor webformulieren</li>
    <li>Web-animatie voor UX</li>
    <li>Visueel design (typography, kleur gebruik, layout)</li>
    <li>Starten met wat JavaScript</li>
</ul>

<p>
    Als ik deze lijst zie, zijn dat veel punten. Het zal allemaal niet lukken. Maar in het meeste zal ik wel weer meer ervaring krijgen dan ik nu heb.
</p>

<p>
    Ik ga dit doen door conferenties te bezoeken, boeken lezen (UX Boekenclub Groningen bezoeken), Fronteers bijeenkomsten bezoeken, weblogs te volgen, mensen bevragen en met ze discusieren over front-end en design onderwerpen, zelf artikelen schrijven, mijn hobby fotografie actiever oppakken. Als ik dit allemaal zo zie, ga ik weer een mooi en leuk jaar tegemoet!
</p>