---
layout: post
title: Waar ik sta als front-end ontwikkelaar 2016
tags: personal
page-class: article
---

<p>Het is april 2016. Nu bijna 2 jaar front-end ontwikkelaar. Wat heb ik geleerd, hoe heb ik dit geleerd, en hoe ga ik verder? Vragen die ik mijzelf steeds stel. Via deze weg ga ik hier een antwoord op geven.<p>

<h2>Wat heb ik geleerd?</h2>
<p>Ik kan mijn weg vinden in CSS en HTML. De designs die wij aangeleverd krijgen kan ik bouwen met CSS, soms zitten er lastige punten in die niet lukken vanwege slechte compatibiliteit van browsers of bugs in browsers. Eerst was dit nog spannend, maar nu niet meer. Ik merkte de laatste tijd dat de uitdaging hiervan weg was en daardoor ook de uitdaging in mijn werkzaamheden. Ik heb een basis voor de CSS van elke applicatie omgezet in een Framework/ basis waar ik met Sass een template van bouw. Ik gebruik hierbij wat mixins, extends, variabelen en nesting.</p>
 
<p>Ik kan mail-templates bouwen. Het designen gaat een klein beetje. Ik heb een eigen template gebouwd zodat ik bijna zeker weet dat deze goed wordt getoond in verschillende browsers.</p>

<p>Ik weet waar ik mijn info vandaan moet halen als ik iets niet weet. Ik kan gewoon niet alles weten, dus weten waar welke info te krijgen is of welke persoon het meeste weet van een bepaald onderwerp is zeer belangrijk.</p>

<p>Ik heb meer inzicht in hoe een webbrowser werkt, wat het http protocol is en hoe het werkt. Zie: <a href="http://www.html5rocks.com/en/tutorials/internals/howbrowserswork/" title="How browsers work, artikel op HTML5 Rocks">HTML5Rocks.</a></p>

<p>Ik ken de rol van een Front-end ontwikkelaar nu beter en de plek binnen een bedrijf. Dit is veelzijdig en geheel afhankelijk van wat er binnen een bedrijf nodig is. De basis is bouwen van websites of applicaties waarbij CSS, HTML en/of JavaScript nodig is. Maar of je dan ook design er bij pakt of dat je scrum master wordt of noem maar op. Echt, de rol Front-end ontwikkelaar is net zo divers als het werkgebied.</p>

<h2>Hoe heb ik dit geleerd?</h2>

<p>Ik lees verschillende webfeeds, krijg de nieuwsbrief van Smashing en HTML5-weekly en de Sass nieuwsbrief.
Ik bestel boeken als ik denk dat het handig is. Als ik iets moeten weten, duik ik er letterlijk in. Ik besteed dan uren om via websites, boeken, twitter, bekijk broncode van websites, kijk hoe anderen iets aanpakken, ik bezoek meetups en conferenties, noem maar op om er achter te komen hoe een onderwerp in elkaar steekt. Ik maak daar aantekeningen van. Ik wil een onderwerp kunnen voelen/ beleven. Dan snap ik het en als ik dan weer iets nieuws lees begrijp ik wat er wordt bedoeld.</p> 
<p>Ik gebruik het geleerde uiteindelijk in mijn praktijk. Als ik dan zaken niet weet, kan ik door mijn zoektocht snel antwoorden vinden op mijn vragen.</p>

<h2>Wat vind ik van front-end?</h2>
<p>Lastig om bij te blijven. 
Er valt zo veel binnen dit werkveld, waar richt ik mij op? Wat lees ik wel en wat niet? Het komt misschien negatief over, maar dit is iets wat mij de laatste tijd wat tegen valt en ik momenteel wat moeite mee had.</p>

<p>Ik heb gemerkt dat veel zaken lastig lijken, maar door ermee aan de slag te gaan wordt het steeds makkelijker. Er over blijven lezen en praten maakt iets niet makkelijker.</p>

<p>Er veranderd zoveel, als ik in een ander onderwerp duik ben ik bang dat ik iets mis van weer een ander vlak. 
Ik kan niet alles weten en dat leren accepteren is belangrijk.
Iedereen in dit werkveld weet niet wat hij/zij doet. We zijn aan het uitproberen, we denken het te weten. Maar niemand weet het zeker. Daarom hoef je ook niet bang te zijn om fouten te maken.
Wees nieuwsgierig en leer nieuwe dingen, brand je vingers en probeer weer opnieuw. Ga lekker door en je komt er wel.</p>

<p>Front-end en nog breder alles wat er online gebeurt is een bijzonder werkgebied. We zijn aan het ontdekken wat er allemaal kan en elke dag is er wel iets nieuws of anders. Dat is juist zo heerlijk van dit gebied.</p>

<h2>Hoe nu verder?</h2>
<p>Ik heb met mijzelf afgesproken dat ik mijn werk spannend en uitdagend wil blijven vinden. Daarom afgesproken met mijn bazen dat ik meer verantwoordelijkheid krijg. Ik ben verantwoordelijk voor de huisstijl en wat hierbij komt kijken, ik ben verantwoordelijk voor de front-end van alle applicaties, onze eigen website. Alle uitingen die wij naar buiten doen (beetje marketing) ben ik verantwoordelijk voor.<br>
Ik bedenk voor de gebieden waar ik verantwoordelijk voor ben doelen doelen die aansluiten bij de bedrijfsdoelen. Ik wil dat de gebieden waar ik verantwoordelijk voor ben ook bijdragen aan het behalen van de bedrijfsdoelen.</p>

<p>Ik stel steeds doelen, maar dat doe ik nu eens niet voor mijzelf. Ik ga mij nu eerst verder verdiepen in JS en data visualisatie. Daarna zien we wel verder. Het stellen van doelen is een manier om de toekomst te willen controleren en dat doe ik nu eens niet. Maar even laten gaan en go with the flow</p>