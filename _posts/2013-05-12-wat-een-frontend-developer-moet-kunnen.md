---
layout: post
title: Wat een front-end ontwikkelaar moet kunnen
tags: personal, front-end
page-class: article
---

Afgelopen periode heb ik verschillende vacatures waarin Front-end developers worden gevraagd bestudeerd. Ik ben geen fan van vacatures, maar aangezien ik er 1 wil worden ben ik benieuwd wat er gevraagd wordt van een Front-end developer.
Ik heb een lijst samengesteld van vaardigheden die gevraagd worden van Front-end developers. De meesten ken ik wel, maar Sass en Less waren nieuw voor mij. Hieronder staat de lijst met vaardigheden die een Front-end developer moet kunnen. Met daarbij een korte uitleg en/ of verwijzing naar een site als je er nog meer over wil weten.

* CSS (3): Cascading Styling Sheets. Met [CSS](https://www.w3.org/Style/CSS/) beschrijf je het uiterlijk van een website. De nieuwste versie is CSS3. Hiermee kan je visuele zaken toevoegen die eerst alleen met een afbeelding konden. Dit zorgt ervoor dat het uiterlijk van de website nog meer met CSS bepaald kan worden, websites worden hiermee lichter. Ik vind het zelf een verademing omdat dit het voor mij makkelijker maakt. Ik hoef geen afbeeldingen uit Photoshop te halen om het zelfde effect te krijgen. Zo kan je schaduw via de CSS toevoegen.
* HTML (5): HyperText Markup Language. We zijn momenteel bij [versie 5](https://www.w3.org/TR/2012/CR-html5-20121217/). Daarom wordt deze ook gevraagd, het voegt vele nieuwe mogelijkheden toe om websites interactief te maken. Eerder gebruikte men daar Flash voor. Nu hebben we HTML5. HTML is bedoelt om de structuur van een website aan te geven.
* jQuery: [jQuery](http://jquery.com/) is afgeleid van Javascript. jQuery zou makkelijker moeten zijn te gebruiken in websites omdat het simpeler is dan Javascript. jQuery gebruik je om interactieve applicaties toe te voegen aan je website. Zaken die met HTML en CSS niet kunnen of lukken.
* Less: Ze noemen het zelf de dynamische Stylesheet taal. Zoals ik het begrijp kan je met [Less](http://lesscss.org/) 1x een bepaald iets definiëren en dat kan je in je stylesheet steeds weer gebruiken.
* Sass: het lukt me niet echt een beschrijving te geven van [Sass](http://sass-lang.com/). Het lijkt wel php met CSS gecombineerd. Het wordt een taal genoemd en draait op Ruby. Sass en Less lijken het zelfde doel voor ogen te hebben, gemakkelijker Stylesheets bouwen met minder tekens.
* Mobile en responsive: Mobile design is het bouwen van een website voor een mobiel. Verschillende websites gaan over op een mobiele website als je die met je mobiel bezoekt. Vaak zie je dan m.endanderestvande.url. Responsive is dat de website met elke grootte van het scherm meegaat en het beste uiterlijk levert zo dat de gebruiker van de website optimaal bedient wordt.
* Scrum: dit is een software ontwikkelmethode. Je kan hier een opleiding in volgen om een scrum-master te worden. Je werkt als team samen om de software te ontwikkelingen, dit doe je op een vastgelegde manier, de [scrum methode](https://nl.wikipedia.org/wiki/Scrum_%28softwareontwikkelmethode%29).
* SEO: Search Engine Optimization. Staat niet bij alle vacatures, maar ik kwam deze term wel tegen. Volgens mij weet iedereen hier wel wat van. Maar dit is wel echt een specialisatie. Er zijn pros die dit alleen maar doen en dus ook heel goed kunnen.
* WordPress: Het gaat om een Content Management Systeem. Ik werk zelf al jaren prettig met WordPress. Heb ook verschillende WordPress Meetups georganiseerd en de eerste 2 Wordcamps hier in Nederland mede-georganiseerd. Zo zijn er meerdere CMS-en, zoals Joomla, Drupal en ExpressionEngine.
* Github: Github kan je gebruiken om samen software te ontwikkelen. Je kan lid worden van een ander zijn Github en volgen wat veranderingen zijn aan de software, maar ook nieuwe ideeën aandragen. Wordt volgens mij veel gebruikt.
* OTAP: Hiermee wordt de weg bedoelt die software aflegt in haar ontwikkeling. Het staat voor [Ontwikkeling, Test, Acceptatie en Productie](https://nl.wikipedia.org/wiki/OTAP).
* SVN: Staat voor [Subversion](http://subversion.apache.org/) en is versie beheer software. Ik ken het vanuit de WordPress wereld waar hier mee wordt gewerkt. Ik gebruik het zelf niet en kan ook niet goed uitleggen wat je er precies mee kan.


Naast de tools om mee te werken heb je als Front-end ontwikkelaar ook persoonlijke vaardigheden nodig zoals:

* creatief denken
* oprecht geïnteresseerd zijn in nieuwe technieken
* klantvriendelijkheid
* kunnen samenwerken
* zelfstandigheid
* oog voor detail 